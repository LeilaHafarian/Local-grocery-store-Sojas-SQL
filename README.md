# Local-grocery-store-Sojas-SQL
Den lokala matvarubutiken Sojas behöver hjälp med ett inventariesystem som ska hålla reda på varulagret för de olika avdelningarna i butiken. Anledningen till att de behöver ett inventariesystem är för att snabbare kunna beställa nya varor att fylla på hyllorna med när det börjar ta slut och för att chefen ska få bättre koll på vem som gör vad. För att chefen ska kunna ha koll på vem som gör vad så behöver de även hjälp med att skapa en personallista. Med hjälp av den här personallistan kan chefen se vem som har inventerat vad.  Medarbetarna är inte kopplade till någon specifik avdelning utan alla hjälps åt med inventeringen på alla avdelningar. Systemet ska innehålla information om personalens namn, personalid, personnummer, telefonnummer och e-postadress. Så att chefen kan nå dem om hen har frågor om inventeringen. Chefen har tidigare haft problem med att personal läggs in flera gånger i personallistor och vill undvika detta nu. Det är därför viktigt att en persons personnummer bara får förekomma en gång i personallistan. De olika avdelningarna i butiken är mejeri, frukt, skafferi, dryck, bröd och köttdisken. Varje produkt ska ha information om: pris, antal i lager, utgångsdatum samt en lista med ingredienser. Varje avdelning har en person i personalen som är ansvarig för den avdelningen. En avdelning måste ha en ansvarig och en person kan vara ansvarig för flera avdelningar samtidigt. För att öka försäljningen brukar Sojas placera vissa varor i flera avdelningar. På så sätt kan kunden lockas att köpa produkten vid flera tillfällen under sitt besök i affären. Detta innebär alltså att en produkt kan tillhöra flera avdelningar och varje avdelning innehåller flera produkter. När chefen kollar igenom inventeringen så vill hen kunna se när en vara inventerades senast och vem i personalen som gjorde det. Sojas vill även ha möjlighet att skapa kampanjer där de säljer varor till ett lägre pris. En kampanj kopplas till en eller flera varor. En vara kan som max tillhöra en kampanj. Kampanjen anger en procentuell prissänkning som ska gälla för alla varor i kampanjen.
